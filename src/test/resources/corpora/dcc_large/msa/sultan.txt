Sultan Iskandar ibni Sultan Ismail

Baginda Al-Mutawakkil Alallah Brigedier Jeneral Sultan Iskandar Al-Haj ibni
Almarhum Kolonel Sultan Sir Ismail Al-Khalidi ¹ ² ³ ⁴ ⁵ (8 April 1932 - 22
Januari 2010) merupakan Yang di-Pertuan Agong Malaysia yang kelapan mulai
26 April 1984 hingga 25 April 1989. Baginda mewarisi takhta ayahandanya
Sultan Ismail ibni Sultan Ibrahim untuk menjadi Sultan Johor ke-24
berikutan kemangkatan ayahandanya pada tahun 1981.

Seperti nendanya Sultan Ibrahim ibni Sultan Abu Bakar,⁶ kebebasan buah
fikiran Sultan Iskandar adakalanya menimbulkan ketegangan hubungan dengan
kerajaan persekutuan Malaysia, lebih-lebih lagi ketika bertakhta Yang
di-Pertuan Agong,⁷ ketika baginda sendiri terlibat dalam beberapa peristiwa
yang menarik perhatian awam.⁸ Meskipun demikian, Sultan Iskandar terkenal
kerana keprihatinan baginda terhadap rakyat jelata, dan daripada itu
disanjung tinggi oleh ramai, khususnya orang Melayu dan Orang Asli.⁹

Sultan Iskandar juga digeruni sebagai pendisiplin tegas yang sanggup
meluahkan pendapat peribadi mengenai perihal kerajaan. Daripada segi
peribadi, rakyat taklukan yang pernah menghadap Sultan Iskandar pada akhir
hayat baginda menyifatkan baginda sebagai insan yang ramah mesra¹⁰ dan
pemurah.¹¹ Bagaimanapun, suatu ketika ada pihak yang mendapati Sultan
Iskandar bersifat panas baran,¹² ¹³ dengan merujuk kepada catatan peristiwa
pahit sepanjang hayat baginda,¹⁴ termasuk dilucutkan pangkat Tunku Mahkota
oleh ayahandanya pada tahun 1961, di samping beberapa tindakan jenayah yang
dikatakan berlaku dari 1970-an hingga dan 1990-an yang tersiar dalam akhbar
sehingga memarahkan orang awam.¹⁵ ¹⁶

Sewaktu muda dahulu, Tunku Iskandar lebih dikenali dengan nama beriannya
iaitu "Mahmud"¹⁷ ¹⁸ atau nama penuhnya "Mahmud Iskandar". Sungguhpun nama
"Mahmud" itu tidak dipakai lagi semenjak baginda naik takhta pada tahun
1981,¹⁹ namun sesetengah pihak masih memanggil nama penuh "Mahmud Iskandar"
sekali-sekala.²⁰ ²¹

Kehidupan awal

Sultan Iskandar (dikenali sebagai Tunku Mahmud Iskandar sehingga tahun
1981) ialah anakanda ketiga kepada Sultan Ismail ibni Sultan Ibrahim dan
Sultanah Ungku Tun Aminah binti Ungku Paduka Bena Sri Maharaja Utama Ahmad,
yang lahir pada 8 April 1932 di Istana Semayam, Johor Bahru.²² (Baginda ada
dua kanda, tetapi kedua-duanya meninggal dunia pada usia bayi.)²³ Tunku
Mahmud menerima pendidikan di Sekolah Rendah Ngee Heng Primary School dan
Maktab Inggeris (kini Maktab Sultan Abu Bakar) di Johor Bahru. Pada 1952,
baginda dihantar ke Australia untuk melanjutkan pelajaran di Trinity
Grammar School. Setelah tamat pengajian pada tahun 1953, Tunku Mahmud pergi
ke Isle of Wight di United Kingdom untuk memasuki Upper Chime School selama
tiga tahun.²⁴ Setelah selesai menuntut ilmu, Tunku Mahmud kembali ke Tanah
Melayu pada tahun 1956 untuk menyertai Perkhidmatan Awam Negeri Johor untuk
masa yang singkat,²⁵ di mana baginda menjadi pegawai kadet yang
bertanggungjawab atas hal-ehwal dalam Jabatan Hal-Ehwal Daerah, Tanah dan
Perbendaharaan sehingga dilantik sebagai Tunku Mahkota Johor pada Mei
1959.⁹

Pada tahun 1956, Tunku Mahmud mengahwini Josephine Trevorrow, dari
Cornwall, United Kingdom, dan bersama-sama melahirkan empat orang anakanda,
termasuklah putera mahkota, Tunku Ibrahim Ismail, sebelum bercerai pada
tahun 1962.²⁶ Sebelum bercerai dengan Trevorrow, pada tahun 1961, Tunku
Mahmud mengahwini Tengku Zanariah dari kerabat diraja Kelantan, lalu
bersama-sama memputerakan enam anakanda.³ ²⁷ Para penganalisa seperti Kate
Wharton memerhati bahawa sebarang hubung kait Trevorrow dengan Sultan
Iskandar tidak disebut dalam semua biografi rasmi.²⁸

Tunku Mahmud dilantik oleh Sultan Ismail menjadi Tunku Mahkota Johor dari
tahun 1959 hingga 1961, kemudian menjadi Raja Muda dari tahun 1966 hingga
1981. Pada 29 April 1981, Tunku Mahmud dilantk sebagai Tunku Mahkota sekali
lagi sebaik sahaja sebelum kemangkatan ayahandanya.²⁹

Keseluruhannya, Sultan Iskandar mempunyai 2 putera dan 8 puteri iaitu:

- Tunku Kamariah Aminah (dengan Josephine), diputerikan pada 11 Julai 1956.
  Tengku Puteri Johor, berkahwin dengan Tengku Panglima Diraja Sulaiman
  Shah bin Sultan Salahuddin Abdul Aziz Shah ,Selangor.
- Tunku Ibrahim Ismail (dengan Josephine), berkahwin dengan Raja Zarith
  Sofia, puteri Sultan Perak.
- Tunku Azizah Aminah Maimunah Iskandariah (dengan Josephine), diputerikan
  pada 5 Ogos 1960. 1986 berkahwin dengan Tengku Mahkota Abdullah bin
  Sultan Ahmad Shah Al-Musta'in Billah Shah, putera Sultan Pahang.
- Tunku Besar Zabedah Aminah (dengan Josephine)
- Tunku Mariam Zaharah (dengan Tengku Zanariah)
- Tunku Aminah Kalsom (dengan Tengku Zanariah)
- Tunku Muna Najiah (dengan Tengku Zanariah)
- Tunku Abdul Majid (dengan Tengku Zanariah), lahir 1970, Tengku Bendahara,
  berkahwin pada 13 Januari 2006 dengan Tunku Teh Mazni binti Tengku Yusof,
  lahir 1976, anak Tengku Yusof bin Tengku Muhammed Jewa dari Kedah.
- Tunku Maimunah Ismiliah (dengan Tengku Zanariah)
- Tunku Noraini Fatimah (dengan Tengku Zanariah)³⁰

Sultan Johor

Pada 10 Mei 1981, Tunku Mahmud dilantik sebagai Pemangku Sultan Johor
berikutan kemangkatan ayahandanya, lalu dimasyurkan sebagai Sultan sehari
kemudian, beberapa ketika sebelum ayahandanya dimakamkan.³¹ Sehubungan
dengan itu, adinda baginda Tunku Abdul Rahman, bekas Tunku Mahkota Johor
selama 20 tahun di bawah pemerintahan Sultan Ismail, dilantik sebagai Tunku
Bendahara Johor lalu memegang gelaran tersebut sehingga meninggal dunia
pada tahun 1989.¹² Pada 12 Disember 1981, Sultan Iskandar dilantik sebagai
Canselor Universiti Teknologi Malaysia.³²

Mengikut sistem beraja bergilir-gilir di Malaysia, Sultan Iskandar dilantik
sebagai Yang Di-Pertuan Agong oleh Majlis Raja-Raja pada 9 Februari 1984,
tidak lama sebelum berakhirnya penggal Sultan Ahmad Shah dari Pahang pada
26 April 1984.³³ Sultan Iskandar memegang gelaran Yang-Di Pertuan Agong
sehingga diambil alih oleh Sultan Azlan Shah dari Perak pada tahun 1989.³⁴

Pada 8 April 2006, Sultan Iskandar melantik cucundanya Tunku Ismail Idris,
iaitu anakanda Tunku Mahkota, sebagai Raja Muda (pewaris ketiga takhta
Johor) dalam majlis pelantikan sempena hari keputeraanya.³⁵

Hal-ehwal dalam negeri

Sultan Iskandar menganjurkan acara rumah terbuka di kediaman rasminya di
Istana Bukit Serene, atau di Istana Besar.³⁶ Pada hari-hari inilah, Sultan
dan putera sulungnya Tunku Mahkota mengadakan sesi khas untuk bertemu mesra
dengan rakyat Johor.³⁷ Mengikut adat istiadat, kerajaan negeri mewartakan 8
April sebagai cuti umum negeri untuk meraikan hari keputeraan baginda³⁸ ³⁹
, yang mana baginda mengurniakan anugerah kehormat kepada rakyat Malaysia
yang mempamerkan sumbangan dan pencapaian cemerlang.⁴⁰

Tidak lama sebelum menjadi YDPA pada April 1984, Sultan Iskandar
mengeluarkan usul agar Orang Asli digolongkan sebagai "Bumiputera Asli",
kerana baginda berpendapat bahawa Orang Asli ini berbeza sekali identitinya
dari orang Melayu kerana kebanyakan mereka bukan umat Islam. Namun, usul
tersebut ditarik balik, sebaliknya kerajaan cuba mengasimilasikan Orang
Asli dengan masyarakat Melayu arus perdana.⁴¹ Setelah ditabalkan sebagai
Yang di-Pertuan Agong, baginda mendermakan gaji baginda untuk jawatan YDPA
kepada berbilang lembaga biasiswa yang dibuka kepada semua kaum di
Malaysia.⁴²

Pada tahun 2007, Sultan Iskandar mengeluarkan titah perintah yang hanya
membenarkan gelaran Istana dipakai oleh kediaman dan hartanah yang dimiliki
oleh Sultan dan Tunku Mahkota, manakala hartanah yang dimiliki oleh kerabat
diraja yang lain dikenali sebagai "Kediaman".⁴³ Pada Disember 2008, Sultan
Iskandar memperkenankan kerajaan negeri untuk mewartakan usul perundangan
yang melarang umat Islam daripada mengamalkan senaman yoga, atas sebab
bahawa yoga mengandungi unsur agama Hindu yang melanggar ajaran Islam.
Permohonan agar meminta perkenan Sultan datang dari Majlis Agama Islam
Johor yang bertindak atas arahan Majlis Fatwa Kebangsaan.⁴⁴ ⁴⁵

Sultan Iskandar menyempurnakan pembukaan Kompleks Kastam, Imigresen dan
Kuarantin Sultan Iskandar pada 1 Disember 2008, dengan kehadiran Tunku
Mahkota dan beberapa menteri jemaah utama. Kompleks ini dinamakan sempena
baginda,⁴⁶ yang berpandangan optimis akan kejayaannya pada ucapan pembukaan
baginda.⁴⁷ ⁴⁸

Hubungan luar negeri

Semenjak menaiki takhta, Sultan Iskandar menjalin hubungan erat dengan
Singapura, dengan mengeratkan silaturahim dengan pemimpin tertinggi
Singapura. Amalan ini juga menjadi ikutan anakandanya, Tunku Mahkota dan
Tunku Bendahara.⁴⁹ Laporan media sentiasa mengetengahkan sambutan mesra
yang disampaikan sesama pemimpin kedua-dua negara ketika dalam lawatan,⁵⁰
⁵¹ terutamanya pada Julai 1988, apabila kunjungan Sultan Iskandar ke
Singapura menandakan⁵² kali pertama seseorang Yang di-Pertuan Agong melawat
negara pulau tersebut sejak tahun 1957.⁵³ ⁵⁴ Timbalan Perdana Menteri
Singapura ketika itu, Goh Chok Tong menerima pangkat Dato' Paduka Mahkota
Johor (Kehormat) dari Sultan Iskandar.⁵⁵

Pada tahun 2007, Sultan Iskandar dikurniakan anugerah Honorary Master
Parachutist Wing oleh Menteri Pertahanan Singapura, Teo Chee Hean⁵⁶ dan
Ijazah Kehormat Doktor Perundangan oleh Universiti Kebangsaan Singapura.⁵⁶

Hubungan dengan Singapura bertukar keruh setelah Mahkamah Keadilan
Antarabangsa memutuskan bahawa kedaulatan Pulau Batu Puteh (Pedra Branca)
adalah milik Singapura setelah lama direbut oleh kedua-dua negara. Di sesi
pertama Dewan Undangan Negeri Johor ke-12 pada tahun 2008, Sultan
menyabdakan pendirian bahawa Pulau Batu Puteh adalah milik Malaysia, n
berikrar untuk mencari jalan yang tidak menyalahi undang-undang untuk
mengembalikan pulau tersebut ke pangkuan negara.⁵⁷

Sultan Iskandar juga menjalin hubungan erat dengan Sultan Hassanal Bolkiah
dari Brunei, lebih-lebih lagi sewaktu baginda memegang gelaran Yang
Di-Pertuan Agong.⁵⁸ Pada tahun 2006, sekali lagi kedua-dua sultan
disaksikan bersama di khalayak ramai, ketika Sultan Hassanal Bolkiah
mengunjungi negeri Johor untuk menyabdakan minat baginda terhadap Iskandar
Malaysia.⁵⁹

Kontroversi

Pewarisan takhta

Sebelum menjadi Sultan atau Yang di-Pertuan Agong, apatah lagi pada 1980-an
dan awal 1990-an, nama baik Tunku Mahmud pernah dinodai oleh beberapa
peristiwa kontroversi yang mendapat perhatian media. Antara insiden
terawalnya adalah kehilangan pangkatnya sebagai Tunku Mahkota pada tahun
1961 atas sebab perilaku⁸ setelah laporan sulit yang mendakwanya mengurung
seorang polis diutuskan kepada ayahandanya selaku sultan.⁶⁰ Pangkat Tunku
Mahkota diambil alih oleh adindanya, Tunku Abdul Rahman. Apapun, pada tahun
1966, Tunku Iskandar menerima pangkat Raja Muda, iaitu pewaris kedua
takhta.²⁷ Pada April 1981, Tunku Mahmud dilantik semula sebagai Tunku
Mahkota tidak lama sebelum kemangkatan ayahandanya sebulan berikutnya,
selepas itu ditabalkan sebagai Sultan Johor,⁶¹ atas titah ayahandanya.³¹

Walau apapun, sesetengah pihak mempertikai kesahihan pelantikan semula
Tunku Mahmud sebagai Tunku Mahkota, dengan berhujah bahawa mereka
menyaksikan Sultan Ismail sudah berada dalam keadaan koma ketika Tunku
Mahmud menjadi Tunku Mahkota.⁶⁰ Namun, catatan rasmi membuktikan bahawa
Sultan Ismail menjadi koma pada 8 Mei, tiga hari sebelum mangkat.⁶²
Hubungan istana dengan Menteri Besar Johor, Othman Saat menjadi keruh
apabila beliau mempersoalkan kewajaran Tunku Iskandar mewarisi takhta,
sehingga mencetuskan Sultan baru itu untuk menitah perintah agar Menteri
Besar meletak jawatan dalam masa 24 jam, sebaik sahaja mangkatnya Sultan
Ismail, dengan tujuan mengambil alih jawatan tersebut untuk kegunaan
dirinya. Sesungguhnya Menteri Besar patuh kepada titah tersebut, namun
Sultan tidak mengambil jawatannya.⁶³ Othman Saat kemudian meletak jawatan
sebagai menteri besar pada tahun berikutnya.⁸

Tuduhan salah laku jenayah

Pada tahun 1972, Tunku Mahmud didakwa menyerang dua orang lelaki dengan
cokmar kerana memotong keretanya lalu disabitkan kesalahan pada tahun
berikutnya.⁶⁴ Setahun kemudian, timbulnya laporan yang menyatakan Tunku
Iskandar dan seorang pengawal peribadi menyerang sepasangan muda dengan
bahan kimia dan cokmar setelah disinggung perasaan. Pada masa yang sama
didakwa juga bahawa Tunku Mahmud merantai dua orang anggota polis dalam
rumah anjing selama sehari kerana murka terhadap mereka.⁶⁵

Lima tahun kemudian, Tunku Mahmud didakwa dan didapati bersalah atas sebab
kematian seseorang⁶⁶ setelah menembak sampai mati seorang lelaki yang
berhampiran helikopter peribadinya yang disangkanya seorang penyeludup.
Walau apapun, ayahandanya Sultan Ismail campur tangan lalu memberikan
pengampunan rasmi kepada Tunku Iskandar.⁶⁷ ⁶⁸ ⁶⁹ Begitu juga, putera
sulungnya, Tunku Ibrahim Ismail, disabitkan kesalahan menembak sampai mati
seorang lelaki setelah bergaduh dalam kelab malam pada 1980-an, tetapi
diampunkan serta-merta juga.⁷⁰

Pada tahun 1987, Sultan Iskandar dituduh menyerang sampai mati seorang kedi
golf di Cameron Highlands, berikutan insiden yang mana kedi itu tertawa
apabila baginda tersasar satu lubang. Bekas Perdana Menteri Malaysia, Tunku
Abdul Rahman mengulas bahawa Sultan (yang ketika ini menduduki takhta YDPA)
tidak dapat dibuat tuduhan atas sebab kekebalan yang dikurniakan kepada
raja-raja, namun pada masa yang sama beliau mengecam tindakan Sultan
Iskandar itu. Kesudahannya, kejadian tersebut dibiarkan tanpa meraih
perhatian awam. Adik kepada kedi yang turut diserang hingga cedera, menjadi
murung akibat apa yang disaksikannya, lantas dia bertindak mengamuk di
Kuala Lumpur sehingga terpaksa dikuarantinkan dalam rumah sakit jiwa.⁷¹ ⁷²

Peristiwa Gomez

Serangan

Pada akhir tahun 1992, dua kes serangan berasingan oleh Sultan dan
puteranya Tunku Abdul Majid Idris terhadap jurulatih hoki, memuncak dengan
pelucutan kekebalan raja-raja dari pendakwaan. Kedua-dua kes ini banyak
disiarkan di muka depan akhbar tempatan dan antarabangsa lalu diberi
jolokan "Peristiwa Gomez".⁷³ ⁷⁴ Pada 10 Julai 1992, putera kedua Sultan
Iskandar, Tunku Bendahara Tunku Abdul Majid Idris, naik berang ketika
berakhirnya perlawanan hoki antara Johor dan Perak yang memihak kepada
Perak dengan pukulan penalti, lalu menyerang penjaga gol Perak, Mohamed
Jaafar Mohamed Vello.⁷⁵ Mohamed Jaafar kemudiannya membuat laporan polis
pada 30 Julai. Kejadian ini menarik perhatian ramai, lebih-lebih lagi
dibahaskan dalam parlimen.⁷⁶ Kejadian ini menyebabkan Persekutuan Hoki
Malaysia mengenakan larangan daripada menghadiri mana-mana perlawanan
kepada Tunku Majid selama lima tahun selepas siasatan.⁷⁷ Tunku Majid
kemudiannya disabitkan kesalahan menyerang pada Januari 1993, oleh itu
dipenjarakan setahun dan didenda RM 2,000, sebelum dibebaskan dengan ikat
jamin, dan tuduhan-tuduhannya digugurkan atas sebab kekebalan yang masih
sah diperlakukan sewaktu kejadian tersebut.⁷⁸

Sultan Iskandar membalas larangan tersebut dengan menggesa pihak berkuasa
negeri agar memencilkan pasukan hoki Johor dari semua perlawanan
kebangsaan.⁷⁶ Pada November 1992, Douglas Gomez, seorang jurulatih pasukan
hoki Maktab Sultan Abu Bakar, meluahkan kekesalan kerana dipanggil untuk
menarik diri daripada perlawanan separuh akhir oleh Pengarah Jabatan
Pendidikan Johor. Sultan Iskandar tertarik lalu menitah Gomez untuk
menghadap baginda di Istana Bukit Serene, tetapi kemudian menyelar dan
menyerangnya.⁷⁹ Selepas itu, Gomez merawat muka dan perutnya, kemudian
membuat laporan polis untuk mendakwa Sultan kerana menyerangnya. Gomez
menjelaskan bahawa para pengawal peribadi Sultan, selaku anggota Angkatan
Tentera Johor, sekadar memerhati, sebaliknya Sultan sendiri yang
bertanggungjawab sepenuhnya atas kecederaan yang dialaminya.⁸⁰

Pandangan awam dan tindakan susulan

Kejadian serangan ini mencetuskan kemarahan rakyat⁸¹ sehingga semua
peringkat kerajaan sehingga pangkat tertinggi kerajaan persekutuan digesa
agar menyiasatnya.⁸² Pada akhir tahun 1992, dan juga awal tahun 1993,
tersiarnya berpuluh-puluh artikel berita yang menyebut dakwaan salah laku
kerabat diraja beberapa negeri, khususnya Sultan Iskandar sendiri.⁸³
Kebanyakan dakwaan salah laku tersebut termasuk pengenaan denda yang jauh
melebihi ketentuan undang-undang, terhadap sesiapa yang menghalang kereta
Sultan, antara lainnya.⁸⁴ Apapun, Sultan Iskandar memikul segala padah yang
timbul akibat semua dakwaan salah laku jenayah tersebut walaupun
kebanyakannya dilakukan oleh ahli-ahli kerabat diraja yang lain.⁸⁵

Hiruk-pikuk kecaman yang disiarkan oleh pihak akhbar menggesa para ahli
Dewan Rakyat agar mengadakan sidang khas pada 10 Disember 1992. Kesemua 96
ahli parlimen yang hadir pada hari itu sebulat suara meluluskan ketetapan⁸⁶
yang menyeru agar tindakan diambil untuk menyekat kuasa raja-raja sekiranya
perlu. Ketika persidangan ini, para ahli mendedahkan rekod jenayah lepas
mengenai Sultan Iskandar dan dua puteranya yang terlibat dalam
sekurang-kurangnya 23 kes serangan dan pematian orang,⁸⁷ ⁸⁸ lima
daripadanya dilakukan oleh Sultan selepas tahun 1981, dua kes oleh Tunku
Mahkota dan tiga kes oleh Tunku Bendahara.⁸⁹

Rang undang-undang diluluskan oleh Dewan Rakyat dan Dewan Negara,
masing-masing pada 19 dan 20 Januari 1993.⁹⁰ Rang undang-undang yang
berusul melucutkan kekebalan ini diluluskan oleh enam daripada sembilan
raja⁹¹ , namun menghadapi tentangan hebat daripada tiga raja yang lain,
termasuk Sultan Iskandar sendiri. Sultan Iskandar mengambil inisiatif untuk
meraih sokongan diraja untuk menghalang pelaksanaan usul tersebut. Rang
undang-undang yang berusul melucutkan segala kekebalan dari para raja dan
ahli kerabat diraja, menjadikan mereka boleh didakwa mengikut undang-undang
bila-bila masa timbulnya salah laku jenayah yang terbukti.⁹²

Sultan Iskandar hendak menganjurkan perarakan di luar istana dengan tujuan
meraih sokongan awam untuk menghalang pelaksanaan rang undang-undang
tersebut, tetapi terpaksa membatalkannya setelah menerima tekanan hebat
dari kerajaan. Laporan yang dibuat ketika perarakan tersebut menyebut
tentang Sultan Iskandar menyeru semua pegawai awam negeri untuk memulaukan
majlis-majlis anjuran negeri dan persekutuan sebagai tanda sokongan
terhadap tindakan baginda.⁹³ Sementara itu, kerajaan persekutuan masih
menekan raja-raja agar memperkenankan rang undang-undang itu sampai dapat
setelah dilakukan beberapa semakan. Selepas itu, rang undang-undang
tersebut ditetapkan dalam Perlembagaan Persekutuan pada Mac 1993.⁹⁴

Rang undang-undang ini membolehkan raja-raja yang menyalahi undang-undang
dikenakan dakwaan, manakala Akta Hasutan 1948 turut dipinda untuk
membolehkan orang awam mengkritik raja-raja.⁹⁵ Mahkamah khusus ditubuhkan
dengan Ketua Hakim Negara sebagai pengerusi untuk memberi kuasa mendakwa
ahli-ahli kerabat diraja.⁹⁶

Penyelesaian kes

Sultan Iskandar dan ahli keluarga baginda tidak didakwa bagi pelanggaran
lalu mereka terhadap undang-undang atas alasan bahawa kekebalan diraja
masih berlaku ketika kejadian berlaku.⁹⁷ Walau bagaimanapun, tidak lama
selepas kejadian itu, Sultan Iskandar telah digesa untuk mengambil
langkah-langkah untuk memulihkan imejnya di mata masyarakat awam, yang
lebih atau kurang tercemar oleh kejadian itu. Dalam ucapan awam sejurus
selepas kejadia itu, Sultan muncul dengan gaya agak lebih merendah diri,
merayu kepada rakyat Johor untuk mengekalkan kesetiaan mereka kepadanya.⁷⁸

Peristiwa Gomez juga membawa kepada kajian dan cadangan oleh Kerajaan
Persekutuan pada Ogos 1993 untuk membubarkan Askar Timbalan Setia,⁹⁸
meskipun kemudian ditolak.⁹⁹ ¹⁰⁰

Gaya hidup

Ketika menyandang jawatan YDPA, Sultan Iskandar sering dilihat membawa
pistol pada ikatan pinggang di khalayak awam, sehingga merunsingkan orang
ramai kerana rekod jenayah lalunya.¹⁰¹ Baginda juga digeruni kerana
kehidupannya yang ranggi sehingga menarik rasa sinis seumpamanya.¹⁰¹
Baginda juga dikenali sebagai penggemar motosikal; siri dokumentari
patriotisme kebangsaan yang memaparkan Sultan Iskandar selaku YDPA
menunggang motosikal polis dan penampilan ranggi ketika menghadiri beberapa
upacara awam, menerima kecaman dari orang awam yang merasa adegan-adegan
Sultan Iskandar ini tidak sesuai dengan tema dan imej negara.¹⁰²

Kehidupan peribadi

Pada usia belia, Tunku Mahmud melayakkan diri sebagai juruterbang yang
terlatih untuk mengendali pesawat dan helikopter ringan dan sederhana.
Baginda juga pandai menunggang motosikal, sehingga pernah dilaporkan mahir
membuka dan memasang semula komponen motosikal.⁹

Sultan Iskandar juga dikenali kerana ghairah bersukan di ruang lapang,
khususnya sukan golf. Pada akhir hayat, baginda banyak meluangkan masa
lapang di Royal Johor Country Club.⁹ ¹⁰³ Lebih-lebih lagi, baginda juga
kerap bemain tenis dan skuasy.²⁷ Dalam kalangan kenalan peribadi, Sultan
Iskandar diberi jolokan "Moody" berasaskan nama "Mahmud."²¹ Anakandanya,
Tunku Abdul Majid, mewarisi minat baginda terhadap sukan golf amatur dan
pernah berkhidmat sebagai Presiden Persatuan Golf Malaysia.¹⁰⁴

Selain itu, Sultan Iskandar pernah membela beraneka jenis haiwan belaan,
terutamanya burung merak, di perkarangan Istana Bukit Serene, iaitu
kediaman rasmi baginda bersama Sultanah.¹⁰ ¹¹ Sewaktu muda, Tunku Iskandar
bersinggah di Istana Bukit Coombe yang terbina dengan ciri-ciri seni bina
Belanda, kemudian dinamakan semula sebagai Istana Bukit Iskandar. Istana
Bukit Iskandar dirobohkan pada tahun 1987, enam tahun selepas Sultan
Iskandar menaiki takhta.¹⁰⁵

Akhir hayat dan kemangkatan

Setelah menjalani pembedahan pintas arteri koronari di Amerika Syarikat
pada tahun 2000, pihak-pihak yang terdekat dengan Sultan Iskandar
melaporkan bahawa gaya hidup baginda semakin perlahan sehingga baginda
sekali-sekala keluar bermain golf.⁹ Pada Januari 2010, baginda pernah
dimasukkan ke dalam hospital tempatan untuk merawat penyakit bronkitis.¹⁰⁶

Sultan Iskandar mangkat pada 22 Januari 2010, pada jam 7:15 malam di
Hospital Pakar Puteri, Johor Bahru setelah dimasukkan pada awal hari itu
kerana gering pada usia 77.¹⁰⁷ Kemangkatan baginda diumumkan secara rasmi
pada 11:20 malam oleh Menteri Besar Johor, Datuk Abdul Ghani Othman
mengumumkan bahawa bendera negeri Johor diturunkan separuh tiang mula jam
6:00 pagi hingga jam 6:00 petang. Almarhum akan disemayamkan di Istana
Besar, Johor Bahru dan dimakamkan di Makam Diraja Bukit Mahmoodiah pada jam
2:00 petang keesokannya, sebaik sahaja tamatnya waktu orang ramai
menziarahi persemayaman Almarhum Sultan Iskandar pada waktu pagi.¹⁰⁸

Istiadat permakaman

Antara kerabat diraja turut hadir dan orang kenamaan lain yang hadir
memberikan penghormatan terakhir mereka ialah Yang Di-Pertuan Agong Tuanku
Mizan Zainal Abidin, dan Raja Permaisuri Agong Tuanku Nur Zahirah, Sultan
Brunei Sultan Hassanal Bolkiah, Raja Perlis Tuanku Syed Sirajuddin, Sultan
Pahang Sultan Ahmad Shah, Sultan Kedah Sultan Abdul Halim Mu'adzam Shah,
Sultan Perak Sultan Azlan Shah, Sultan Selangor Sultan Sharafuddin Idris
Shah, Yang Dipertuan Besar Negeri Sembilan Tuanku Muhriz, Pemangku Raja
Perlis Tuanku Syed Faizuddin, Tengku Mahkota Pahang Tengku Abdullah, dan
Tengku Mahkota Kelantan Tengku Muhammad Faris Petra. Perdana Menteri Dato'
Seri Mohd Najib Tun Razak, ¹⁰⁹ memendekkan lawatan rasminya ke India untuk
menghadiri upacara pemakamannya. Perdana Menteri Singapura Lee Hsien Loong
dan Menteri Kanan Goh Chok Tong.¹⁰⁸

Puteranya iaitu Tunku Mahkota Johor Tunku Ibrahim Ismail dimasyurkan
sebagai Sultan Johor yang baharu, juga pada 23 Januari.¹¹⁰

Warisan

Beberapa projek dan institusi telah dinamakan selepas Sultan, termasuk:

Institusi pendidikan

- Institute Sultan Iskandar of Urban Habitat and Highrise, Universiti
  Teknologi Malaysia¹¹¹
- Sekolah Menengah Kebangsaan Tengku Mahmud Iskandar, Sungai Mati, Muar.¹¹²
- Sekolah Menengah Kebangsaan Tunku Mahmood Iskandar, Parit Saidi, Batu
  Pahat.¹¹³
- SK Tengku Mahmood Iskandar 1 dan 2, Pontian.¹¹⁴

Bangunan

- Kompleks Sultan Iskandar, bangunan kastam, imigresen dan kuarantin yang
  dibuka pada Disember 2008.¹¹⁵
- Bangunan Sultan Iskandar, pejabat Jabatan Kerja Raya di daerah Kota
  Tinggi.¹¹⁶
- Bangunan Sultan Iskandar, pejabat Kementerian Belia dan Sukan di Kuching,
  Sarawak.¹¹⁷
- Dewan Sultan Iskandar, Universiti Teknologi Malaysia¹¹⁸
- Planetarium Sultan Iskandar¹¹⁹ planetarium pertama di Malaysia. Terletak
  di Kuching Civic Centre, Kuching, Sarawak. Dinamakn untuk menghormati
  baginda.¹²⁰
- Kompleks Penyiaran Sultan Iskandar, ibu pejabat Johor FM di Jalan Datin
  Halimah¹²¹
- Pusat Islam Iskandar Johor.
- Stesen Janaelektrik Sultan Iskandar, Pasir Gudang¹²²
- Empangan Sultan Iskandar, sebuah takungan air di bahagian timur Johor
  Bahru.¹²³

Jalan

- Persiaran Iskandar Sultan, terletak di Iskandar Coastal Highway dari
  Danga Bay sampai Nusajaya.

Keturunan

Nota

[1] Tunku Azizah is one tough princess, KEE HUA CHEE, 19 Mac 2005, The Star
[2] PENYATA RASMI PARLIMEN: DEWAN NEGARA, Parlimen Ketujuh, Jilid III, Bil
  2, 28hb Mac, 1989
[3] JOHOR (Sultanate) dicapai 3 Januari 2009
[4] Negara Brunei Darussalam: A Biographical Dictionary (1860–1996),
  Horton, m/s. 290
[5] Siapa kebal, Mahathir atau raja-raja Melayu?, Yahaya Ismail, m/s. 42
[6] Johore and the Origins of British Control, Nesalamar Nadarajah, m/s.
  128
[7] Asian Recorder (1984), m/s. 17808
[8] Constitutional Heads and Political Crises: Commonwealth Episodes,
  1945–85 (1988), Low, m/s. 185
[9] Thanam Visvanathan, Ruler with deep concern for people–Sultan Iskandar
  revered as protective guardian and helpful to all his subjects, m/s. 1, 8
  April 2001, New Sunday Times Special (Sultan of Johor's Birthday)
[10] Inspiring ruler, NELSON BENJAMIN, 8 April 2007, The Star (Malaysia)
[11] Johor Sultan's birthday celebration at Dataran Bandaraya in JB today,
  8 April 2008, The Star (Malaysia)
[12] Sistem beraja di Malaysia, Tan Chee Khoon, m/s. 5
[13] Malaysian Politics Under Mahathir, Milne, Mauzy, m/s. 32
[14] Behind the Myth: Business, Money and Power in Southeast Asia, Clad,
  m/s. 57
[15] The Politics of Islam in Contemporary Malaysia (2003), Kamarulnizam
  Abdullah, m/s. 148
[16] Monarchy in South-East Asia: The Faces of Tradition in Transition,
  Kershaw, m/s. 102–3
[17] Facts on File Yearbook, oleh Facts on File, inc., 1957, Phrase:
  "Married: Prince Tengku Mahmud, 24, grandson of the Sultan of Johore, &
  Josephine Ruby Trevorrow, 21, daughter of an English textile ..."
[18] Malaysia, oleh British Association of Malaysia, British Association of
  Malaysia and Singapore, Phrase: "TUNKU MAHMOOD OF JO-HORE. On 5 August
  1960, at the Istana Bukit ..."
[19] Mads lange fra bali, Andresen, m/s. 138
[20] Demolish causeway: Johor Sultan, 5 November 2006, Dailyexpress
[21] Tunku Azizah is one tough princess, The Star, KEE HUA CHEE, 19 Mac
  2005
[22] Pemerintah dan pemimpin-pemimpin kerajaan Malaysia, Siti Rosnah Haji
  Ahmad, pg 71
[23] Johor15, by Christopher Buyers, diterima pada 22 Februari 2009
[24] Information Malaysia (1985), pg 58
[25] His Majesty and Her Majesty, Website of the Yang di-Pertuan Agong,
  diterima pada 3 Januari 2009
[26] Mads lange fra bali, Andresen, pg 123
[27] The International Who's Who 2004, Sleeman, pg 827
[28] Challenging Times (1985), Rahman, Solomon, pg 21
[29] Duli Yang Maha Mulia Seri Paduka Baginda Almutawakkil Alallah, Sultan
  Iskandar Ibni Al-Marhum Sultan Ismail PORTAL RASMI Kerajaan Negeri Johor
  Darul Ta'zim
[30] JOHOR (Sultanate)
[31] Asian Recorder Published by K. K. Thomas at Recorder Press, 1981, pg
  16108
[32] Information Malaysia (1990), pg 906
[33] The Europa Year Book: A World Survey (1984), pg xiv
[34] DYMM Seri Paduka Baginda Almutawakkil Alallah, Sultan Iskandar Ibni
  Al-Marhum Sultan Ismail, Kerajaan Negeri Johor Darul Ta'zim, diterima
  pada 3 Januari 2009
[35] Tunku Mahkota's son named Raja Muda of Johor, The Star online, Star
  Publications, 9 April 2006.
[36] Thousands at PM's open house (update 4), MANJIT KAUR, ROYCE CHEAH and
  NG SI HOOI, 13 Oktober 2007, The Star (Malaysia)
[37] Day of fun and feasting, TEH ENG HOCK and MEERA VIJAYAN, 15 Oktober
  2007, The Star (Malaysia)
[38] Anniversaries and Holidays (2000_, pg 109
[39] Event: 'Sultan Of Johor's Birthday', Minerals and Geoscience
  Department Malaysia (JMG), 13 Februari 2009
[40] Sultan of Johor's birthday honours list, 9 April 2004, The Star
  (Malaysia)
[41] Tribal Communities in the Malay World: Historical, Cultural and Social
  Perspectives (2002), pg 121
[42] Constitutional Heads and Political Crises: Commonwealth Episodes,
  1945–85 (1988), Low, pg 192
[43] A palace in the sun, Fauziah Ismail, JohorBuzz, New Straits Times
[44] Ban on yoga likely in Johor, 5 Disember 2008, New Straits Times.
[45] Johor prepares to enforce yoga ban, JohorBuzz, New Straits Times
[46] Bangunan Sultan Iskandar Jadi Pintu Masuk Kepada Sembilan Juta
  Pengunjung, Hamirul Hairi Mohd Noh, 2 Disember 2008
[47] Glaring glitches mar historic opening, Syed Umar Ariff, 21 Disember
  2008, New Straits Times
[48] DYMM Sultan Iskandar Sultan Ismail Merasmikan Bangunan Sultan
  Iskandar, 2 Disember 2008, MedKom
[49] "Ministers convey Hari Raya wishes to Sultan of Johor". People's
  Action Party. October 13, 2007. Check date values in: |date= (bantuan)
[50] "VISIT TO SINGAPORE BY HIS MAJESTY SULTAN ISKANDAR IBNI ALMARHUM
  SULTAN ISMAIL, SULTAN AND SOVEREIGN RULER OF THE STATE AND TERRITORIES OF
  JOHOR DARUL TA'ZIM, 12 TO 13 APRIL 2007". MINISTRY OF FOREIGN AFFAIRS,
  SINGAPORE. 11 April 2007.
[51] "Warm friendship toasted at annual Hari Raya lunch with Johor Sultan".
  People's Action Party. 25 Oktober 2006.
[52] The Little Red Dot: Reflections by Singapore's Diplomats, Koh, Chang,
  pg 417
[53] Singapore-Malaysia Relations Under Abdullah Badawi, pg 77, Saw,
  Kesavapany
[54] Political Handbook of Asia 2007, Banks, Muller, Overstreet, pg 423
[55] "FIRST DEPUTY PRIME MINISTER AND MINISTER FOR DEFENCE GOH CHOK TONG
  RECEIVING JOHOR'S SECOND HIGHEST AWARD, DATO PADUKA MAHKOTA JOHOR
  (KEHORMAT) FROM YANG DI-PERTUAN AGONG, SULTAN ISKANDAR OF JOHOR IN ISTANA
  STATE ROOM (DESCRIPTION OF EVENT PROVIDED BY TRANSFERRING AGENCY)".
  Singapore Press Holdings. 1988-07-27.
[56] "Sultan of Johor Visits HQ Commando". MINDEF. April 13, 2007.
[57] FARIK ZOLKEPLI (20 Jun 2008). "Sultan vows to reclaim Batu Puteh
  island". The Star.
[58] Negara Brunei Darussalam: A Biographical Dictionary (1860–1996)
  (1996), pg 290
[59] "Brunei eyes Iskandar Malaysia project". The Star. 28 Ogos 2008.
[60] Monarchy in South-East Asia: The Faces of Tradition in Transition,
  Kershaw, pg 103
[61] His Majesty and Her Majesty, diterima pada 3 Januari 2009
[62] Who's who in Malaysia (1982), pg 463
[63] Southeast Asian Affairs (1982), pg 251
[64] Aliran Monthly, Aliran Kesedaran Negaran, 1992, Malaysia, pg3
[65] Pacific Challenge: Canada's Future in the New Asia, Eric Downton
  (1986), pp 203–4
[66] Government and Society in Malaysia, Crouch, pg 144
[67] Metal Men: How Marc Rich Defrauded the Country, Evaded the Law, and
  Became the World's Most Sought-After Corporate Criminal, Copetas, Rich,
  pg 145
[68] UPI (26 April 1984). "AROUND THE WORLD; Elected King's Reign Ending in
  Malaysia". The New York Times.
[69] Behind the Myth: Business, Money and Power in Southeast Asia, Clad, pg
  15
[70] Malaysia, Singapore and Brunei (2003), Ledesma, Lewis, Savage, pg 366
[71] Government and Society in Malaysia, Crouch, pg 146
[72] The Asia & Pacific Review, By World of Information (Firm), published
  by World of Information, 1993, pg 124
[73] Government and Society in Malaysia, Crouch, pg 146–7
[74] Michael Richardson (DECEMBER 15, 1992). "Malaysia Prepares To Strip
  Sultans Of Their Immunity". International Herald Tribune. Diarkibkan
  daripada original pada 2008-05-30. Check date values in: |date= (bantuan)
[75] Prince to appear before MHF board, by Gerald Martinez, 10 August 1992,
  New Straits Times
[76] Monarchy in South-East Asia: The Faces of Tradition in Transition,
  Kershaw, pg 110
[77] Lazarus Rokk (19 Oktober 1992). "MHF ban Tunku Majid for five years".
  New Straits Times.
[78] Asian Bulletin, Asian Peoples' Anti-Communist League, Asian Peoples'
  Anti-Communist League (China: Republic: 1949– ), Asian-Pacific
  Anti-Communist League, APLFD (Organization), Published by APACL
  Publications, 1993, pg 30
[79] "Bending the rulers: Sultan's behaviour raises doubts over role of
  royalty" (PDF). FAR EASTERN ECONOMIC REVIEW. December 24–31, 1992. p. 16.
  Check date values in: |date= (bantuan)
[80] K. Vijayan (December 7, 1992). "Gomez: Sultan beat me" (PDF). New
  Straits Times. pp. 1, 3. Check date values in: |date= (bantuan)
[81] "Abdullah: Rakyat ashamed and angry" (PDF). New Straits Times. 7
  Disember 1992. p. 4.
[82] "Stem violence, Malay congress to government" (PDF). New Straits
  Times. 7 Disember 1992. p. 4.
[83] "List of criminal acts done by the Johor Sultan" (PDF). New Straits
  Times. January 20, 1993. p. 4. Check date values in: |date= (bantuan)
[84] "Motorist: I was fined $500 for blocking royal motorcade" (PDF). New
  Straits Times. December 14, 1992. p. 2. Check date values in: |date=
  (bantuan)
[85] Aliran Monthly, Aliran Kesedaran Negaran, 1984, pg 30
[86] Abdul Aziz Bari (December 2, 2008). "On bringing back royal immunity".
  The Malaysian Insider. Check date values in: |date= (bantuan)
[87] Malaysia, Singapore & Brunei (2004), Rowthorn, Benson, Benson, Kerr,
  Niven, pg 235
[88] Asian Recorder (1993), pg 22904
[89] "List of criminal acts done by the Johor Sultan" (PDF). New Straits
  Times. 20 Januari 1993. p. 4.
[90] Change to take its course: PM tables amendment Bill despite Rulers'
  disagreement, New Straits Times, 19 Januari 1993, ms 1, 4.
[91] Six Rulers say 'Yes', New Straits Times, 16 Januari 1993, pg 1, 2
[92] Monarchy in South-East Asia: The Faces of Tradition in Transition,
  Kershaw, pg 110–2
[93] Summary of World Broadcasts (1993), Phrase: "... Straits Times of 21
  January, the Sultan of Johor is reported as"
[94] Government and Society in Malaysia, Crouch, pg 147
[95] Mahathir, the Secret of the Malaysian Success: The Secret of the
  Malaysian Success, Somun, Somun-Krupalija, pg 155
[96] A BILL intituled: An Act to amend the Federal Constitution., Dewan
  Rakyat, Januari 1993, retrieved 7 Januari 2009
[97] Jendela masa: kumpulan esei sempena persaraan (2001), Othman, Khoo, pg
  393
[98] "End to Joh or Military Force, Muhyiddin: Sultan's private army will
  be disbanded" (PDF). New Straits Times. 14 August 1993. pp. 1, 2. Check
  date values in: |date= (bantuan)
[99] Rang Undang-Undang Askar Timbalan Setia Negeri Johor (Pembubaran Dan
  Pemansuhan) 1994, Susunan Fasal, Dewan Rakyat, 1994
[100] Johore Military Forces (Disbandment And Repeal) Bill 1994, Dewan
  Rakyat, 1994, Retrieved 7 January 2009
[101] Asia & Pacific (1984), pg 229
[102] Monarchy in South-East Asia: The Faces of Tradition in Transition,
  Kershaw, pg 225
[103] GOLF MALAYSIA, The No 1 Golf Magazine in Malaysia, diterima pada 3
  Januari 2009
[104] "MGA turmoil takes new twist". New Straits Times. 11 Disember 2008.
[105] Magnificent abode for royals, Fauziah Ismail, JohorBuzz, New Straits
  Times
[106] Johor Sultan Recovering From Bronchitis (Southern Region News), 13
  Januari 2008, Bernama
[107] "Sultan of Johor passes away (Updated)". The Star (Malaysia). 23
  January 2010. Dicapai pada 22 January 2010. Check date values in:
  |access-date=, |date= (bantuan)
[108] "Sultan Iskandar laid to rest (Update)". The Star (Malaysia). 23
  Januari 2010. Dicapai pada 23 Januari 2010. Check date values in:
  |access-date= (bantuan)
[109] Najib Cuts Short Visit To India, Arrives Home Early Saturday Bernama
[110] Tengku Ibrahim Proclaimed As The Sultan Of Johor Bernama
[111] Handbook of Environmental Impact Assessment (1999), pg 165
[112] Jurnal Pendidikan (1974), pg 177
[113] Senarai Sekolah Menengah Kerajaan Dan Bantuan Kerajaan Di Negeri
  Johor Seperti Pada 30 June 2008, by MOE Malaysia
[114] 30 November 2007, 8.00 Pagi – Majlis Perhimpunan Bulanan Peringkat
  Daerah Pontian, Perkarangan SK. TENGKU MAHMOOD ISKANDAR 1., by Johor Web
  Portal
[115] Syed Umar Ariff (22 December 2008). "Glaring glitches mar historic
  opening". New Straits Times. Check date values in: |date= (bantuan)
[116] Pengenalan JKR Daerah Kota Tinggi, Jabatan Kerja Raya Malaysia (JKR).
  Retrieved 17 January 2009
[117] Alamat Jabatan Belia Dan Sukan Negeri Dan Daerah, Kementerian Belia
  dan Sukan Malaysia (Ministry for Youth and Sports Malaysia). Retrieved 25
  February 2009
[118] 389 pelatih IKM Johor Bahru terima diploma, sijil 30 October 2008,
  Utusan Malaysia
[119] Planetarium Sultan Iskandar official site
[120] Sarawak, Beautiful and Captivating: Beautiful and Captivating (1994),
  pg 19
[121] Program 'Nostalgia Irama Lagu – Lagu Melayu Asli', JH/30/12/07,
  Kementerian Penerangan Malaysia
[122] Project Experience, Environment Asia Sdn. Bhd. Retrieved 17 January
  2009
[123] , Search everysingleplace - Takungan Air Sultan Iskandar, 27. Februar
  2011
[124] A History of Johore (1365–1941) (1992), pg 195
[125] Keabsahan perkahwinan ini diperdebatkan. Rujuk A History of Johore
  (1992), pg 195
[126] A History of Johore (1365–1941) (1992), pg 54
[127] A Portrait of Malaysia and Singapore (1978), pg 102
[128] Sejarah Johor (1980), pg 211
[129] Federation of Malaya Official Year Book (1962), pg 26
[130] Died in infancy. Johor15, by Christopher Buyers, retrieved February
  22, 2009

Rujukan

- A History of Johore (1365–1941), Winstedt, R. O (M.B.R.A.S. Reprints, 6.)
  Kuala Lumpur: Malaysian Branch of the Royal Asiatic Society, 1992, ISBN
  983-99614-6-2
- A History of Malaysia, Barbara Watson Andaya, Leonard Y. Andaya,
  published by Macmillan, 1982, ISBN 0-333-27672-8
- A Portrait of Malaysia and Singapore, by Ding Eing Tan, published by
  Oxford University Press, 1978, ISBN 0-19-580722-7
- Anglo-American Cataloguing Rules, by Michael Gorman, Paul Walter Winkler,
  American Library Association, 1978, ISBN 0-8389-3211-8
- Anniversaries and Holidays, by Bernard Trawicky, Ruth Wilhelme Gregory,
  ALA Editions, 2000, ISBN 0-8389-0695-8
- Asia & Pacific, Pharos Books, published by World of Information, 1984,
  ISBN 0-911818-62-6
- Asian Recorder, published by K. K. Thomas at Recorder Press, 1984
- Asian Recorder, published by K. K. Thomas at Recorder Press, 1993
- Constitutional Heads and Political Crises: Commonwealth Episodes,
  1945–85, by Donald Anthony Low, published by Macmillan, 1988, ISBN
  0-333-46420-6
- Behind the Myth: Business, Money and Power in Southeast Asia, by James
  Clad, published by Unwin Hyman, 1989
- Challenging Times, Abdul Rahman, J. S. Solomon, Pelanduk Publications,
  1985, ISBN 967-978-094-5
- Coercion and Governance: The Declining Political Role of the Military in
  Asia, by Muthiah Alagappa, published by Stanford University Press, 2001,
  ISBN 0-8047-4227-8
- Federation of Malaya Official Year Book (1962), by Jabatan Penerangan
  Malaysia (Malaya (Federation)), published by Federal Dept. of
  Information, Ministry of Information, Malaysia., 1962
- Government and Society in Malaysia, by Harold A. Crouch, Published by
  Cornell University Press, 1996, ISBN 0-8014-3218-9
- Handbook of Environmental Impact Assessment, Judith Petts, published by
  Blackwell Publishing, 1999, ISBN 0-632-04771-2
- History of Islam (Vol 2), by Akbar Shah Najeebabadi, published by
  Darussalam, ISBN 9960-892-88-3
- Information Malaysia, by Mei Sui Cheong, published by Berita Publ. Sdn.
  Bhd., 1985
- Information Malaysia, published by Berita Publishing Sdn. Bhd., 1989
- Information Malaysia, published by Berita Publishing Sdn. Bhd., 1990,
  Item notes: 1990/91
- Information Malaysia, published by Berita Publishing, 2002
- Institusi Bendahara: Permata Melayu yang Hilang: Dinasti Bendahara
  Johor-Pahang, by Suzana Tun Hj. Othman, published by Pustaka BSM
  Enterprise, 2002, ISBN 983-40566-6-4
- Islamic Names: An Introduction, by Annemarie Schimmel, Published by
  Edinburgh University Press, 1989, ISBN 0-85224-563-7
- Jendela masa: Kumpulan Esei Sempena Persaraan, Dato' Khoo Kay Kim,
  Mohammad Redzuan Othman, Penerbit Universiti Malaya, 2001, ISBN
  983-100-120-6
- Johore and the Origins of British Control, 1895–1914, Nesalamar
  Nadarajah, Arenabuku, 2000, ISBN 967-970-318-5
- Jurnal Pendidikan, Universiti Malaya Faculti Pendidikan, University of
  Malaya, by Faculty of Education, published by Faculty of Education,
  University of Malaya, 1974
- Mads Lange fra Bali: Og Hans Efterslaegt Sultanerne af Johor, by Paul
  Andresen, published by Odense Universitetsforlag, 1992, ISBN
  87-7492-851-1
- Mahathir, the Secret of the Malaysian Success, by Hajrudin Somun, Lejla
  Somun-Krupalija, published by Pelanduk Publications, 2003, ISBN
  967-978-879-2
- Malay Political Leadership, by Anthony S. K. Shome, Tony Shome, published
  by Routledge, 2002, ISBN 0-7007-1629-7
- Malays/Muslims in Singapore: Selected Readings in History, 1819–1965, by
  Kay Kim Khoo, Elinah Abdullah, Meng Hao Wan, Association of Muslim
  Professionals (Singapore), Centre for Research on Islamic & Malay Affairs
  (Singapore), published by Pelanduk Publications, 2006
- Malaysia, Singapore & Brunei, by Simon Richmond, Marie Cambon, Chris
  Rowthorn, Damian Harper, published by Lonely Planet, 2004, ISBN
  1-74059-357-X
- Malaysia, Singapore and Brunei, by Charles de Ledesma, Mark Lewis,
  Pauline Savage, Rough Guides (Firm), published by Rough Guides, 2003,
  ISBN 1-84353-094-5
- Malaysia in Focus by Ronald Cecil Hamlyn Mackie, published by Angus and
  Robertson, 1964
- Malaysian Politics: The Second Generation, by Gordon Paul Means,
  published by Oxford University Press, 1991, ISBN 0-19-588983-5
- Malaysian Politics Under Mahathir, by Robert Stephen Milne, Diane K.
  Mauzy, published by Routledge, 1999, ISBN 0-415-17143-1
- Metal Men: How Marc Rich Defrauded the Country, Evaded the Law, and
  Became the World's Most Sought-After Corporate Criminal, by A. Craig
  Copetas, Marc Rich, published by Little Brown, 2001, ISBN 0-349-10684-3
- Negara Brunei Darussalam: A Biographical Dictionary (1860–1996), by A. V.
  M. Horton, 1996, ISBN 0-9524831-0-6
- Pacific Challenge: Canada's Future in the New Asia, by Eric Downton,
  published by Stoddart, 1986, ISBN 0-7737-2058-8
- Pemerintah dan Pemimpin-Pemimpin Kerajaan Malaysia, by Siti Rosnah Haji
  Ahmad, published by Golden Books Centre, 2006, ISBN 983-72-0430-3
- Monarchy in South-East Asia: The Faces of Tradition in Transition, by
  Roger Kershaw, published by Routledge, 2001, ISBN 0-415-18531-9
- Political Handbook of Asia 2007, by Arthur S. Banks, Thomas C. Muller,
  William R. Overstreet, published by CQ Press, ISBN 0-87289-497-5
- Sarawak, Beautiful and Captivating: Beautiful and Captivating, by Ranjit
  Kumar Bhattacharyya, published by Dewan Bahasa dan Pustaka, Kementerian
  Pendidikan, Malaysia, 1994, ISBN 983-62-4540-5
- Sejarah Johor, by Buyong bin Adil, published by Dewan Bahasa dan Pustaka,
  1980
- Sĕjarah Mĕlayu: Or Malay Annals, Charles Cuthbert Brown, Oxford
  University Press, 1971
- Siapa kebal, Mahathir atau Raja-Raja Melayu?, by Yahaya Ismail, published
  by Dinamika Kreatif, 1993
- Singapore-Malaysia Relations Under Abdullah Badawi, by Swee-Hock Saw, K.
  Kesavapany, published by Institute of Southeast Asian Studies, 2006, ISBN
  981-230-378-2
- Sistem beraja di Malaysia, by Tan Chee Khoon, published by Pelanduk
  Publications, 1985
- Southeast Asian Affairs, by Institute of Southeast Asian Studies,
  published by Institute of Southeast Asian Studies., 1982, Item notes:
  1982
- Southeast Asia Past and Present: Past and Present, by D. R. SarDesai,
  published by Macmillan Education, 1989, ISBN 0-333-51120-4
- Summary of World Broadcasts, by British Broadcasting Corporation
  Monitoring Service, published by British Broadcasting Corporation, 1993
- Tengku Ahmad Rithauddeen: His Story, K.N. Nadarajah, Pelanduk
  Publications, 2000, ISBN 967-978-709-5
- The Europa Year Book: A World Survey, by Taylor & Francis Group, Bernan
  Associates, Europa Publications Limited, published by Europa
  Publications, 1984
- Tribal Communities in the Malay World: Historical, Cultural and Social
  Perspectives, by Geoffrey Benjamin, Cynthia Chou, published by Institute
  of Southeast Asian Studies, 2002, ISBN 981-230-166-6
- The International Who's Who 2004, by Elizabeth Sleeman, Europa
  Publications, published by Routledge, 2003, ISBN 1-85743-217-7
- The Little Red Dot: Reflections by Singapore's Diplomats, by Tommy Thong
  Bee Koh, Li Lin Chang, published by World Scientific, 2005, ISBN
  981-256-414-4
- The Politics of Islam in Contemporary Malaysia, by Kamarulnizam Abdullah,
  published by Penerbit Universiti Kebangsaan Malaysia, 2003, ISBN
  967-942-592-4
- The Who's who in Malaysia, by John Victor Morais, published by Solai
  Press., 1967
- Who's who in Malaysia ... & Profiles of Singapore, by John Victor Morais,
  published by Who's Who Publications, 1982
- Who's who in Asian and Australasian Politics, by Bowker-Saur, 1991, ISBN
  0-86291-593-7

Lihat juga

- Askar Timbalan Setia
- Senarai Yang Di-Pertuan Agong Malaysia

