ابتداے عسق ہے روتا ہے کیا

ابتیداے عشق ہے روتا ہے کیا

آگے آگے دیکھِیے ہوتا ہے کیا

قافلے میں صبح کے اِک شور ہے

یعنی غافل ہم چلے سوتا ہے کیا

سبز ہوتی ہی نہیں یے سرزمیں

تخم خواھش دِل میں تُو بوتا ہے کیا

یے نشان عشق ہیں جاتے نہیں

داغ چھاتی کے عبث دھوتا ہے کیا

غیرت یوسف ہے یے وقت عزیز

میر اِس کو رایگاں کھوتا ہے کیا

ہستی اپنی حباب کی سی ہے

ہستی اپنی حباب کی سی ہے

یہ نمائش سراب کی سی ہے

نازکی اُس کے لب کی کیا کہئیے

پنکھڑی اِک گلاب کی سی ہے

بار بار اُس کے در پہ جاتا ہوں

حالت اب اضطراب کی سی ہے

میں جو بولا، کہا کہ یہ آواز

اُسی خانہ خراب کی سی ہے

میر اُن نیم باز آنکھوں میں

ساری مستی شراب کی سی ہے

پتا پتا بوٹا بوٹا حال ہمارا جانے ہے

پتا پتا بوٹا بوٹا حال ہمارا جانے ہے

جانے نہ جانے گل ہی نہ جانے باغ تو سارا جانے ہے

آگے اس متکبر کے ہم خدا خدا کیا کرتے ہیں

کب موجود خدا کو وہ مغرور خودآرا جانے ہے

عاشق سا تو سادہ کوئی اور نہ ہوگا دنیا میں

جی کے زیاں کو عشق میں اس کے، اپنا وارا جانے ہے

چارہ گری بیماریء دل کی رسمِ شہرِ حسن نہیں

ورنہ دلبر ناداں بھی اس درد کا چارا جانے ہے

مہر و وفا و لطف و عنایت ایک سے واقف ان میں نہیں

اور تو سب کچھ طنز و کنایہ رمز و اشارا جانے ہے

عاشق تو مردہ ہے ہمیشہ جی اٹھتا ہے دیکھے اسے

یار کے آ جانے کو یکا یک عمر دوبارا جانے ہے

تشنہء خوں ہے اپنا کتنا میر بھی ناداں تلخی کش

دم دار آبِ تیغ کو اس کے آبِ گوارا جانے ہے

دیکھ تو دل کہ جاں سے اُٹھتا ہے

دیکھ تو دل کہ جاں سے اٹھتا ہے

یہ دھواں سا کہاں سے اٹھتا ہے

گور کس دل جلے کی ہے یہ فلک

شعلہ اک صبح یاں سے اٹھتا ہے

خانہء دل سے زنہار نہ جا

کوئی ایسے مکاں سے اٹھتا ہے

نالہ سر کھینچتا ہے جب میرا

شور ایک آسماں سے اٹھتا ہے

لڑتی ہے اُس کی چشمِ شوخ جہاں

ایک آشوب واں سے اٹھتا ہے

سدھ لے گھر کی بھی شعلہء آواز

دود کچھ آشیاں سے اٹھتا ہے

بیٹھنے کون دے ہے پھر اس کو

جو ترے آستاں سے اٹھتا ہے

یوں اُٹھے آہ اس گلی سے ہم

جیسے کوئی جہاں سے اٹھتا ہے

عشق میر اک بھاری پتھر ہے

کب یہ تجھ ناتواں سے اٹھتا ہے

الٹی ہو گئیں سب تدبیریں ، کچھ نہ دوا نے کام کیا

الٹی ہو گئیں سب تدبیریں ، کچھ نہ دوا نے کام کیا
دیکھا اس بیمارئ دل نے ، آخر کام تمام کیا

عہدِ جوانی رو رو کاٹا، پیری میں لیں آنکھیں موند
یعنی رات بہت تھے جاگے ، صبح ہوئی آرام کیا

حرف نہیں جاں بخشی میں اس کی خوبی اپنی قسمت کی
ہم سے جو پہلے کہہ بھیجا ، سو مرنے کا پیغام کیا

ناحق ہم مجبوروں پر یہ تہمت ہے مختاری کی
چاہتے ہیں سو آپ کریں ، ہم کو عبث بدنام کیا

سارے رند اوباش جہاں کے تجھ سے سجود میں رہتے ہیں
بانکے ٹیڑھے ترچھے تیکھے سب کا تجھ کو امام کیا

سرزد ہم سے بے ادبی تو وحشت میں بھی کم ہی ہوئی
کوسوں اس کی اور گئے پر سجدہ ہر ہر گام کیا

کس کا کعبہ ،کیسا قبلہ، کون حرم ہے ، کیا احرام
کوچے کے اس کے باشندوں نے سب کو یہیں سلام کیا

شیخ جو ہے مسجد میں ننگا، رات کو تھا میخانے میں
جبہ، خرقہ ، کرتا، ٹوپی، مستی میں انعام کیا

کاش اب برقع منہ سے اٹھاوے ورنہ پھر کیا حاصل ہے
آنکھ مندے پر ان نے گو دیدار کو اپنے عام کیا

یاں کے سپید و سیہ میں ہم کو دخل جو ہے سو اتنا ہے
رات کو رو رو صبح کی، یا دن کو جوں توں شام کیا

صبح چمن میں اس کو کہیں تکلیف ہوا لے آئی تھی
رخ سے گل کو مول لیا ، قامت سے سرو غلام کیا

ساعدِ سیمیں دونوں اس کے ہاتھ میں لا کر چھوڑ دیے
بھولے اس کے قول و قسم پر ہائے خیالِ خام کیا

کام ہوئے ہیں سارے ضائع ہر ساعت کی سماجت سے
استغنا کی چوگنی ان نے ،جوں جوں میں ابرام کیا

ایسے آہوئے رم خوردہ کی وحشت کھونی مشکل تھی
سحر کیا، اعجاز کیا، جن لوگوں نے تجھ کو رام کیا

میر کے دین و مذہب کو اب پوچھتے کیا ہو ، ان نے تو
قشقہ کھینچا دیر میں بیٹھا ، کب کا ترک اسلام کیا

جس سر کو غرور آج ہے یاں تاج وری کا

جس سر کو غرور آج ہےياں تاج وري کا

کل اس پر يہيں شور ہے پھر نوحہ گري کا

شرمندہ ترے رخ ہے رخسار پري کا

چلتا نہيں کچھ آگے ترے کبک وري کا

آفاق کي منزل سے گيا کون سلامت

اسباب لٹا راہ ميں ياں سر سفري کا

زنداں ميں بھي شورش نہ گئي اپنے جنوں کي

اب سنگ مداوا ہے اس آشفتہ سري کا

اپني تو جہاں آنکھ لڑي پھر وہيں ديکھو

آسينے کو لپکا ہے پريشاں نظري کا

صد موسم گل ہم کو تہ بال ہي گزرے

مقدمہ ورنہ ديکھا کبھو بے بال و پري کا

اس رنگ سے چمکے ہے پلک پر کہ کہے تو

ٹکڑا ہے بڑا اشک عقيق جگري کا

کل سير کا ہم نے سمندر کو بھي جاکر

تحادست نگر پنجہ مثر گاں کي تري کا

لے سانس بھي آہستہ کہ نازک ہے بہت کام

آفاق کي اس کار گہ شيشہ گري کا

ٹک ميرے جگر سوختہ کي جلد خبر لے

کيا يار بھروسا بے چراغ سحري کا

